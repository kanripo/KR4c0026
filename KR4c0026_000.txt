# -*- mode: mandoku-view; -*-
#+TITLE: 儲光羲詩集
#+DATE: 2015-08-24 23:46:41.436583
#+PROPERTY: ID KR4c0026
#+PROPERTY: BASEEDITION WYG    
#+PROPERTY: JUAN 提要
<pb:KR4c0026_WYG_000-1a>¶
欽定四庫全書　　　　　集部二¶
　儲光羲詩集　　　　　　别集類一(唐/)¶
　　提要¶
　　　　(臣/)等謹案儲光羲詩集五巻陳振孫書録解¶
　　　　題載儲光羲詩五巻唐監察御史魯國儲光¶
　　　　羲撰與崔國輔綦母潛皆同年進士天寶末¶
　　　　任偽官貶死唐書藝文志儲光羲政論下注¶
　　　　曰兖州人開元進士第又詔中書試文章厯¶
<pb:KR4c0026_WYG_000-1b>¶
　　　　監察御史安禄山反陷賊自歸與振孫所叙¶
　　　　爵里同而任偽官事已小異又包融集條下¶
　　　　注曰融與儲光羲皆延陵人與丁仙芝等十¶
　　　　八人皆有詩名殷璠彚次其詩為丹陽集者¶
　　　　則併其里籍亦異自相矛盾莫之詳也唐志¶
　　　　載其集七十巻是集前有顧况序亦稱所著¶
　　　　文篇賦論七十巻辛文房唐才子傳稱其又¶
　　　　有九經分疏義二十巻與所作政論十五巻¶
<pb:KR4c0026_WYG_000-2a>¶
　　　　並傳今皆散佚存者惟此詩五巻耳其詩源¶
　　　　出陶潛質朴之中有古雅之味位置于王維¶
　　　　孟浩然間殆無愧色殷璠河岳英靈集稱其¶
　　　　削盡常言得浩然之氣非溢美也乾隆四十¶
　　　　三年七月恭校上¶
　　　　　　　總纂官(臣/)紀昀(臣/)陸錫熊(臣/)孫士毅¶
　　　　　　　　　總　校　官　(臣/)陸　費　墀¶
#+PROPERTY: JUAN 原序
<pb:KR4c0026_WYG_000-3a>¶
儲光羲詩集原序¶
聖人賢人皆鍾運而生述聖賢之意亦鍾運盛衰矣開¶
元十四年嚴黄門知考魯國儲公進士髙第與崔國輔¶
員外綦母潜著作同時其明年擢常建少府王龍標昌¶
齡此數人者皆當時之秀而侍御聲價隠隠轥轢諸子¶
其文篇賦論凡七十巻雖無雲雷之㑹意氣相感而扶¶
危急病綽有賢達之風挾身虜庭竟䧟危邦士生不融¶
何以言命然窺其鴻洞窈䆳之氣金石管磬之聲如登¶
<pb:KR4c0026_WYG_000-3b>¶
瑤臺而進玉府靈篇䆳宇景物寥映綠流翠草嘉禾瑞¶
鳥不足稱珍嗣息曰溶亦鳯毛駿骨恐墜先志泝洄千¶
里泣拜告予云我先人與王右丞伯仲之權也相國縉¶
雲嘗以序冠編次㑹縉雲之謫亡焉後輩據文之士風¶
流不接故小子獲忝操簡伏懼魂遊無方嗤責造次茫¶
茫古道不見來者豈以龍戰害乎鹿門齊竽競次燕石¶
争寶嗚呼薄遊之士未躋一峯已伐其峻登閬風者乃¶
知邐迤昏明掩豁將盡復通之若是乎顧况撰¶
